# web2-mathesis

Εδώ θα βρείτε κώδικα που περιέχεται στα βίντεο του μαθήματος [Προχωρημένα θέματα ανάπτυξης ιστοσελίδων](https://mathesis.cup.gr/courses/course-v1:ComputerScience+CS3.2+21A/about) που διατίθεται από την πλατφόρμα [mathesis](https://mathesis.cup.gr/dashboard).

Το μάθημα διάρκειας 6 εβδομάδων αφορά προχωρημένα θέματα ανάπτυξης ιστοσελίδων και εφαρμογών διαδικτύου και προϋποθέτει εισαγωγικές γνώσεις στις τεχνολογίες HTML5, CSS3, JavaScript (αποτελεί συνέχεια του μαθήματος [Εισαγωγή στην ανάπτυξη ιστοσελίδων](https://mathesis.cup.gr/courses/course-v1:ComputerScience+CS3.1+20E/about) της ίδιας πλατφόρμας).

Στο πλαίσιο του μαθήματος καλύπτονται τα εξής θέματα: Ανάπτυξη και έλεγχος εγκυρότητας σε φόρμες, προχωρημένες τεχνικές διάταξης περιεχομένου με flexbox και CSS Grid, προχωρημένα θέματα προγραμματισμού με JavaScript (αντικείμενα, ασύγχρονη λειτουργία), εισαγωγή στο Bootstrap για την παρουσίαση του περιεχομένου ιστοσελίδων και προσαρμογή του περιεχομένου τους σε διάφορες συσκευές, εισαγωγή στο Canvas για πλούσια γραφικά και ανάπτυξη παιχνιδιών, εισαγωγή στον μηχανισμό ασύγχρονης επικοινωνίας με τον εξυπηρετητή (single page interfaces). Όποιος ολοκληρώσει αυτό το μάθημα, θα είναι σε θέση να κατανοεί τη δομή και λειτουργία σύγχρονων ιστοσελίδων και να κατασκευάζει διαδικτυακές εφαρμογές, όπως αυτές με τις οποίες ερχόμαστε σε επαφή κάθε μέρα.

O κώδικας που υπάρχει σε αυτό αποθετήριο, σε κάποια σημεία μπορεί να διαφέρει από αυτόν που φαίνεται στις διαλέξεις, γιατί έχουν διορθωθεί αβλεψίες, συχνά μετά από παρατηρήσεις των ίδιων των φοιτητών που παρακολουθούν τα μαθήματα.

Ο πιο απλός τρόπος για να κατεβάσετε τον κώδικα είναι να επιλέξετε **Code** και στη συνέχεια **Download ZIP**


